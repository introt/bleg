Title: Hei, maailma!
Date: 2021-01-21 21:01
Modified: 2022-04-20 04:20
Lang: fi
Slug: hello-world
Status: published

Tähän mennessä on tapahtunut: Olen onnistuneesti saanut asennettua Pelicanin<sup>[1]</sup> ja vastuttettua kiusausta lainata Douglas Adamsia<sup>[2]</sup>. Vaikeudet ovat siis takanapäin: on aika aloittaa sisällön tuottaminen!

Olen kokeillut bloggausta aiemminkin, mutta yritykseni ovat tyrehtyneet sisällön puutteeseen. Elämästä raportointi ventovieraille ei oikein tunnu omalta jutulta, eikä harrasteprojekteissani ole ollut paljoa jutun juurta. Hiljattain olen kuitenkin kastanut varpaani aiheisiin, jotka tuntuvat olevan loputtomien tarinoiden lähde, aina ...sta ...n opiskeluun. *[blogi ei koskaan materialisoitunut, joten aiheet jäänevät mysteereiksi - hähää!]*

Kiireideni (ja huolestuttavan perfektionismini) takia tähtään tarkasti määriteltyyn laadun ja määrän suhteeseen: postaan sisältöä vain ja aina kun se täyttää seuraavat kriteerit<sup>[3]</sup>:

1. Tarpeellisuus. Jos aiheesta löytyy jo tietoa netistä, tai tiedolle löytyy järkevämpi koti muualta internetistä, sitä ei kannata postata tänne.

2. Ajantasaisuus. Jos aihe ei ole enää ajankohtainen, tulee siitä olla merkintä sivun alussa. Kuolleet linkit ovat sieltä ja syvältä, joten postauksien poistaminen ei ole oikea tapa edetä. Yritän myös arkistoida lähteeni varmistaakseni niiden saatavuuden.

3. Merkityksellisyys. En ala täyttämään tätä sivua jonninjoutavilla aiheilla. *[Tästä lienee helpoin pitää kiinni, koska tämä aloituspostaus tuli postattua vasta yli vuoden päästä muun sisällön ohessa :)]*

_introt_-projektilla on kaksi tavoitetta: opitun jakaminen ja jakamisen oppiminen. Tervetuloa minun kulmaani internettiä!


### Loppuviitteet

1. [Pelican](https://blog.getpelican.com/) on [staattisten verkkosivujen](https://fi.wikipedia.org/wiki/Verkkosivu#Staattiset_ja_dynaamiset_sivut) luontiin käytettävä ohjelma, jolla tämä blogi on pyöräytetty. Käytössä olevan teeman suomennos on allekirjoittaneen käsialaa; jollei jokin ilmaisu miellytä, ota yhteyttä.
2. [Adams](https://fi.wikipedia.org/wiki/Douglas_Adams) tunnetaan parhaiten luultavasti viisiosaisesta [Linnunrata](https://fi.wikipedia.org/wiki/Linnunrata_(kirjasarja))-trilogiasta, jonka tunnetuin luku on 42.
3. Kriteetien konteksti selviää postauksen alkuperäisestä, englanninkielisestä versiosta.
